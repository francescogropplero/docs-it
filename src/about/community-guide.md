---
outline: deep
---

# Guida della community {#community-guide}

La community di Vue sta crescendo in modo incredibilmente veloce e se stai leggendo questo, c'è una buona probabilità che tu sia pronto a unirti. Quindi... benvenuto!

Ora chiariremo sia a ciò che la community può fare per te che ciò che tu puoi fare per la community.

## Risorse {#resources}

### Codice di condotta {#code-of-conduct}

Il nostro [Codice di condotta](/about/coc) è una guida per semplificare l'esperienza e le community tech a cui partecipiamo.

### Resta connesso {#stay-in-the-know}

- Segui il nostro account ufficiale su [Twitter](https://twitter.com/vuejs).
- Segui il nostro [team members](./team) su Twitter o GitHub.
- Segui le [discussioni RFC](https://github.com/vuejs/rfcs).
- Iscriviti al [blog ufficiale](https://blog.vuejs.org/).

### Ottieni supporto {#get-support}

- [Chat Discord](https://chat.vuejs.org/): Un posto per gli sviluppatori Vue per incontrarsi e parlare in real time.
- [Forum](https://forum.vuejs.org/): Il posto migliore per chiedere domande e ottenere risposte su Vue ed il suo ecosistema.
- [Community DEV](https://dev.to/t/vue): Condividi e commenta discussioni relative a Vue su Dev.to.
- [Incontri dal vivo](https://events.vuejs.org/meetups): Desideri trovare appassionati di Vue nella tua zona, proprio come te? Sei interessato a diventare un leader della community? Abbiamo tutte le informazioni e il supporto di cui hai bisogno proprio qui!
- [GitHub](https://github.com/vuejs): Se hai un bug da segnalare o una funzionalità da richiedere, puoi farlo tramite le GitHub issues. Ti preghiamo di rispettare le regole specificate nel template per le issue di ciascuna repository.
- [Community Twitter (non ufficiale)](https://twitter.com/i/communities/1516368750634840064): Una community su Twitter, dove puoi incontrare altri appassionati di Vue, ottenere tips o semplicemente parlare di Vue.

### Esplora l'ecosistema {#explore-the-ecosystem}

- [The Awesome Vue Page](https://github.com/vuejs/awesome-vue): Scopri quali risorse incredibili sono state pubblicate da persone altrettanto fantastiche.
- [Vue Telescope Explorer](https://vuetelescope.com/explore): Scopri siti web creati con Vue,
  con approfondimenti su quale framework / librerie utilizzano.
- [Made with Vue.js](https://madewithvuejs.com/): showdi progetti e librerie creati con Vue.
- [Il Subforum "Show and Tell"](https://forum.vuejs.org/c/show-and-tell): Un altro bel posto dove vedere cosa altri hanno costruito con e per l'ecosistema di Vue.

## Cosa puoi fare tu {#what-you-can-do}

### Aiutare gli altri utenti {#help-fellow-users}

Il contributo alla community di Vue non si limita solo al codice. Rispondere a una domanda di un altro utente Vue su Discord o sul forum è anche considerato un contributo prezioso.

### Aiutare nel Triage delle Issue {#help-triage-issues}

Effettuare il triage di una issue significa raccogliere informazioni mancanti, eseguire la riproduzione del problema, verificare la validità della issue e indagare sulla causa del problema.

Riceviamo molte issue nei nostri repository su [GitHub](https://github.com/vuejs) ogni giorno. La nostra disponibilità è limitata rispetto al numero di utenti che abbiamo, quindi il solo triage delle issue può richiedere un'enorme quantità di sforzo da parte del team. Aiutandoci nel triage delle issue, ci aiuti a diventare più efficienti, consentendoci di dedicare tempo a lavori di maggiore priorità.

Non è necessario fare il triage di una issue con l'obiettivo di risolverla (anche se sarebbe bello). Condividere il risultato della tua indagine, ad esempio il commit che ha causato il bug, può già risparmiarci un sacco di tempo.

### Contribuire con il Codice {#contribute-code}

Contribuire con correzioni di bug o nuove funzionalità è la forma di contribuzione più diretta che puoi fare.

La repository principale di Vue fornisce una guida per [contribuire](https://github.com/vuejs/core/blob/main/.github/contributing.md), che contiene linee guida per le pull request e informazioni riguardanti la configurazione del build e l'architettura ad alto livello. Altre repository di sottoprogetti potrebbero contenere anche le proprie guide per la contribuzione; ti preghiamo di leggerle attentamente prima di inviare le pull request.

Le correzioni di bug sono benvenute in qualsiasi momento. Per le nuove funzionalità, è meglio discutere prima del caso d'uso e dei dettagli di implementazione nella [repo RFC](https://github.com/vuejs/rfcs/discussions).

### Condividi (e costruisci) la tua esperienza {#share-and-build-your-experience}

Oltre a rispondere alle domande e condividere risorse nel forum e nella chat, ci sono alcune altre modalità meno ovvie per condividere ed ampliare ciò che sai:

Sviluppa materiali didattici. Spesso si dice che il modo migliore per imparare è insegnare. Se stai facendo qualcosa di interessante con Vue, rafforza la tua competenza scrivendo un post sul blog, sviluppando un workshop o addirittura pubblicando un gist che condividi sui social media.
Osserva una repository a cui tieni. Questo ti invierà notifiche ogni volta che c'è attività in quel repository, dandoti conoscenze interne sulle discussioni in corso e sulle prossime funzionalità. È un modo fantastico per costruire competenze in modo che tu possa eventualmente aiutare a gestire issue e pull request.

### Traduci la documentazione {#translate-docs}

Spero che in questo momento tu stia leggendo questa frase nella tua lingua preferita. Se così non fosse, ti piacerebbe aiutarci a raggiungere questo obiettivo?

Guarda la guida per le [traduzioni](/translations/) per più dettagli su come farti coinvolgere.

### Diventa un Leader della Community {#become-a-community-leader}

Ci sono molte cose che puoi fare per aiutare Vue a crescere nella tua community:

- **Presenta contenuti al tuo meetup locale.** Che si tratti di tenere una presentazione o organizzare un workshop, puoi portare molto valore alla tua community aiutando sia i nuovi sviluppatori Vue che quelli più esperti a continuare a crescere.
- **Avvia il tuo meetup.** Se non c'è già un meetup Vue nella tua zona, puoi crearne uno tuo! Usa le risorse su [eventi.vuejs.org](https://events.vuejs.org/resources/#getting-started) per aumentare le tue chance di successo!

- **Aiuta gli organizzatori dei meetup.** Non ci sarà mai troppo aiuto quando si tratta di organizzare un evento, quindi offri una mano per aiutare gli organizzatori locali a rendere ogni evento una bella esperienza.
  Se hai domande su come puoi partecipare maggiormente alla tua community Vue locale, contattaci su Twitter sul profilo [@vuejs_events](https://www.twitter.com/vuejs_events)!
